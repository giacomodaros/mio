
<!DOCTYPE html>

<html lang="it">
<head>
<title>il cavaliere inesistente - digital orto</title>
<link href="images/favicon.png" rel="icon" type="image/x-icon"/>
<link href="../style.css" rel="stylesheet" type="text/css"/>
<link href="https://fonts.googleapis.com/css?family=Rubik" rel="stylesheet"/>
<meta charset="utf-8"/>
<meta content="width=device-width" name="viewport"/>
</head>
<body>
<h1 align="left"><a href="../index.html">orto</a> &gt; <a href="../libri.html">libri</a> &gt; il cavaliere inesistente - highlights</h1><main class="lineheight"><p>Era vecchio, e tendeva ad allontanare dalla mente le questioni complicate.</p><p style="text-align:center;">---</p><p>Rambaldo si diresse al padiglione della Sovrintendenza ai Duelli, alle Vendette e alle Macchie dell’Onore.</p><p style="text-align:center;">---</p><p>È l’ora in cui le cose perdono la consistenza d’ombra che le ha accompagnate nella notte e riacquistano poco a poco i colori, ma intanto attraversano come un limbo incerto, appena sfiorate e quasi alonate dalla luce: l’ora in cui meno si è sicuri dell’esistenza del mondo.</p><p style="text-align:center;">---</p><p>O bella! Questo suddito qui che c’è ma non sa d’esserci e quel mio paladino là che sa d’esserci e invece non c’è.</p><p style="text-align:center;">---</p><p>Chiamate lui e lui crede che chiamiate una capra; dite «formaggio» o «torrente» e lui risponde: «Sono qui».</p><p style="text-align:center;">---</p><p>– Impetro grazia per lui, maestà, – disse l’ortolano. – È stata una delle sue sviste solite: parlando al re s’è confuso e non s’è più ricordato se il re era lui o quello a cui parlava.</p><p style="text-align:center;">---</p><p>se ti arrivava un insulto indecifrabile, che potevi farci? Ti toccava tenertelo e magari ci restavi disonorato per la vita. Quindi a questa fase del combattimento partecipavano gli interpreti, truppa rapida, d’armamento leggero, montata su certi cavallucci, che giravano intorno, coglievano a volo gli insulti e li traducevano di botto nella lingua del destinatario.</p><p style="text-align:center;">---</p><p>Così sempre corre il giovane verso la donna: ma è davvero amore per lei a spingerlo? o non è amore soprattutto di sé, ricerca d’una certezza d’esserci che solo la donna gli può dare?</p><p style="text-align:center;">---</p><p>E in quest’onda si volge e si rivolge Gurdulù, prigioniero del tappeto delle cose, spalmato anche lui nella stessa pasta con le pigne i pesci i bruchi i sassi le foglie, mera escrescenza della crosta del mondo.</p><p style="text-align:center;">---</p><p>Ma anch’io quello che voglio è soltanto l’essere uno che sa quello che vuole!»</p><p style="text-align:center;">---</p><p>Se infelice è l’innamorato che invoca baci di cui non sa il sapore, mille volte più infelice è chi questo sapore gustò appena e poi gli fu negato.</p><p style="text-align:center;">---</p><p>Sì, libro. Suor Teodora che narrava questa storia e la guerriera Bradamante siamo la stessa donna.</p><p style="text-align:center;">---</p></main></body>
</html>
