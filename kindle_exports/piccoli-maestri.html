
<!DOCTYPE html>

<html lang="it">
<head>
<title>i piccoli maestri - digital orto</title>
<link href="images/favicon.png" rel="icon" type="image/x-icon"/>
<link href="../style.css" rel="stylesheet" type="text/css"/>
<link href="https://fonts.googleapis.com/css?family=Rubik" rel="stylesheet"/>
<meta charset="utf-8"/>
<meta content="width=device-width" name="viewport"/>
</head>
<body>
<h1 align="left"><a href="../index.html">orto</a> &gt; <a href="../libri.html">libri</a> &gt; <span>i piccoli maestri - highlights</span></h1><main class="lineheight"><p>Del resto già Omero nell’ottavo dell’Odissea diceva che gli dèi tessono disgrazie affinché alle future generazioni non manchi di che cantare.</p><p style="text-align:center;">---</p><p>Parlare mi era facile: bastava aprire la bocca, e venivano fuori idee, iniziative, programmi, e una volta venuti fuori parevano autorevoli: è un bel vantaggio l’educazione umanistica.</p><p style="text-align:center;">---</p><p>Di questi grandi villeggianti della guerra civile, la borghesia urbana ne ha prodotti parecchi; non pochi di loro sono oggi energicamente schierati dalla parte degli angeli, hanno fatto carriera, e speriamo che siano contenti.</p><p style="text-align:center;">---</p><p>Naturalmente ci avrebbero presto sterminati, almeno la prima infornata, e poi anche la seconda e la terza. Ma almeno l’Italia avrebbe provato il gusto di ciò che deve voler dire rinnovarsi a fondo, e le nostre lapidi sarebbero oggi onorate da una nazione veramente migliore.</p><p style="text-align:center;">---</p><p>Non si può domandare: «Ciò, che ethos gavìo vialtri?». Non è che manchi una parola per caso, per una svista dei nostri progenitori che hanno fabbricato il dialetto.</p><p style="text-align:center;">---</p><p>Antonio era un italiano in un senso in cui nessun altro nostro conoscente lo era; stando vicino a lui ci sentivamo entrare anche noi in questa tradizione. Sapevamo appena ripetere qualche nome, Salvemini, Gobetti, Rosselli, Gramsci, ma la virtù della cosa ci investiva. Eravamo catecumeni, apprendisti italiani.</p><p style="text-align:center;">---</p><p>Che casino è il paese reale!</p><p style="text-align:center;">---</p><p>per un po’ mi venne una specie di emozione che non mi aspettavo, come se uno viaggiando in Cina si affacciasse a una valle remota, e gli apparisse lì sotto Thiene, il fumo di Schio, e le montagnole sotto le quali c’è il suo paese, casa sua.</p><p style="text-align:center;">---</p><p>L’irresponsabilità di Bene era sempre umanistica, signorile, civilissima.</p><p style="text-align:center;">---</p><p>In certi momenti ci pareva di essere il governo ombra del Veneto; in altri momenti ci si sentiva i soliti quattro gatti, che andavano in giro in bicicletta a contarsi a vicenda.</p><p style="text-align:center;">---</p><p>Come si concentrano le cose: si taglia il grano, si ammucchia la paglia, si allevano i bambini e le bambine, si cominciano le guerre, cento correnti s’incrociano, e a un certo punto c’è la Simonetta in questa guerra, su questa paglia.</p><p style="text-align:center;">---</p><p>Così accompagnammo a Padova l’ottava armata, e poi io e la Simonetta andammo a dormire, e loro li lasciammo lì in una piazza.</p><p style="text-align:center;">---</p></main></body>
</html>
